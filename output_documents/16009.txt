The identifier of this artifact is "ST2191".
This artifact was created from the following period: ca. 1990.
The description of this artifact is "Jasje, zogenaamde type safari-jasje of saharienne, van crèmekleurige katoen. Omgevouwen kraag. Beleg op de schouders, als een epaulet, van dezelfde katoen, met een knoopsgat en een witte plastic knoop. Ingezette rechte lange mouwen, met split bij de polsen. Rechte manchet met twee knoopsgaten en één witte plastic knoop. Schouderpas tot halverwege de borst. Opgestikte zak met stolpplooi links en rechts op de borst, met een klep die sluit door middel van een knoopsgat en een witte plastic knoop. Opgestikte tailleband van dezelfde stof. Grotere opgestikte zak met stolpplooi links en rechts de heupen, met een klep die sluit door middel van een knoopsgat en een witte plastic knoop. Naar binnen omgeslagen en vastgestikte zoom. Twee zijpanden. Schouderpas met daaronder twee rugpanden. Vastgestikte tailleband, en split in de rugpanden tot onderaan de zoom, waarbij het linkerpand iets over het rechterpand valt. Sluiting middenvoor van hals tot iets onder de tailleband door middel van vijf knoopsgaten en vijf witte plastic knopen. Zonder voering. Verstevigd en versteld op twee plaatsen op rechter voor- en zijpand bij de zak."
The dimensions of this artifact are hoogte: 75 cm  schouderbreedte: 41 cm.
The medium of this artifact includes platbinding.
The publisher of this artifact is MOMU.
The subject of this artifact includes vest.
The context of this artifact is "Het safari-jasje kent zijn oorsprong in de negentiende-eeuwse koloniale expedities naar voornamelijk India en Oost-Afrika. De kleding van Europeanen moest worden aangepast aan de tropische temperaturen: luchtig, stevig en lichtgewicht was het devies. Safari-jasjes werden gedragen met hemd, een broek van stevig katoen, en laarzen met lederen of stoffen beenwindsels. Een tropenhelm beschermde tegen de felle zon. Vaak waren al deze kledingstukken en accessoires uitgevoerd in lichte kleuren zoals beige en kaki. Kenmerkend voor safari-jasjes zijn de epauletten op de schouders, een geïntegreerde tailleband met vaak een ceintuur van dezelfde stof, een split middenachter op de rug die zorgt voor meer bewegingsruimte, en ruime, opgestikte klepzakken met plooi die sluiten met een knoop.  Vanaf de jaren 1930 maakte safarikleding een doorbraak naar de mode. Een grote invloed was tevens het uitkomen van Hollywoodfilms in de jaren 1940 en 1950 die gesitueerd waren in Afrika. De hoofdrollen hierin waren weggelegd voor de grootste filmsterren van die tijd, zoals Douglas Fairbanks Jr. in de film ‘Safari’ (1940) en Clark Gable in de film ‘Mogambo’ (1953). Hoewel oorspronkelijk een kledingstuk voor mannen werd het safari-jasje later ook door vrouwen gedragen. Belangrijk hierin was de rol van modeontwerper Yves Saint Laurent, die in 1967 een safari-jasje op de Parijse catwalk introduceerde. Vanaf 1969 was een ready-to-wear versie van dit jasje te koop in zijn Saint Laurent Rive Gauche boetiek. De safari-look bleek een groot succes in de jaren 1970.".
The preferred identifier of this artifact is http://data.momu.be/ark:34546/mxd2bc.
The current keeper of this artifact is Studiecollectie.
The identifier of this artifact is ST2191.
The group type of this artifact is  TMS.
The group value of this artifact is 59489.
The partNumber of this artifact is 73647.